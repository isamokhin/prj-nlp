## Курсовий проект: покращення бейзлайну

Початкова тема мого курсового проекту - відповіді на фактологічні запитання українською мовою. В процесі роботи над проектом я зрозумів, що для імплементації такої програми потрібен повний набір засобів обробки мови, яких у відкритому доступі немає: POS-таггінг, парсинг залежностей, чанкінг, NER, знаходження відношень у тексті (relationship extraction). Тому я змінив фокус проекту на розробку саме цих засобів і планую "закласти фундамент" для питально-відповідальної системи (або подібного застосунку).

У такій формі проект потрібно робити поступово: спершу POS-таггер і так далі. На цей тиждень я зробив бейзлайновий POS-таггер та покращений POS-таггер, а також бейзлайновий (на основі правил) чанкер. Також у мене є парсер (зроблений для попереднього домашнього завдання), але він поки не використовується у чанкері.

Код для покращеного проекту - у трьох jupyter-ноутбуках у цій директорії.

Для такого варіанту курсового проекту дуже проблемне оцінювання через брак даних. POS-таггер натренований і тестований на реченнях з корпусу універсальних залежностей, і там F1 та accuracy score пораховані. Натомість для чанкінгу поки я думаю про те, щоб власноруч проанотувати невеликий набір даних, який можна використати для тестування.

UPD. Не вийшло поговорити про проект "вживу". Мої основні сумніви зараз стосуються того, чи зосередитись на чанкінгу і анотувати дані для цієї мети, чи все-таки спробувати зробити питально-відповідальну систему, виходячи з бейзлайнового чанкера і бейзлайнового NER (можна натренувати на ner-uk, плюс є NER для української в бібліотеці polyglot). Протягом наступного тижня я спробую якийсь із цих варіантів і сподіваюсь у четвер уже знати, що буду робити до кінця місяця :)
